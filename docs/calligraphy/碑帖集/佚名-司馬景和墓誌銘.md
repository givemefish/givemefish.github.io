---
title: '佚名-司馬景和墓誌銘'
tags: ['碑刻', '楷書']
order: 6
---
# 佚名-司馬景和墓誌銘
* 又名「司馬昞墓誌銘」

## 特色
* 用筆峻利勁健，體勢茂密
* 章法佈局，大小錯落

## 原文
魏故持節左將軍平州刺史宜陽子司馬使

君墓誌銘”君諱昞，字景和，河內溫人也。晉武帝之八世孫，淮南王播之曾孫，魏平北將軍固州鎮大將魚陽郡宜陽子興之子。先室屯離，宗胤分否，乃祖歸國，賞以今爵。弈世承華，休榮彌著。君有拔群之奇，挺世之用，神風魁崖，機悟高絕。少被朝命，為奉朝請牧王主簿員外散騎侍郎給事中，從龍驤府上佐，遷楊州車騎大將軍府長史，帶梁郡太守。在邊有暐略之稱。轉授清河內史。此郡名重，特以人舉。不幸遇疾，以正光元年七月廿五日薨於河內城。朝廷追美，詔贈持節左將軍平州刺史。非至行感時，熟能若此。以庚子之年玄枵之月廿六日丙申葬于本鄉溫城西十五都鄉孝義之裡。刊石志文而為辭曰：君侯烈烈，玉操金聲，高風愕愕，屢曆徽榮。奄然辭往，沒有餘馨，鐫茲泉石，用銘休貞。

