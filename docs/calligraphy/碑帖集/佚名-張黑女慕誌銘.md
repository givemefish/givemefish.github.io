---
title: '佚名-張黑女慕誌銘'
tags: ['碑刻', '楷書']
order: 6
---
# 佚名-張黑女慕誌銘

## 原文
魏故南陽張府君墓誌

君諱玄，字黑女，南陽白水人也。出自皇帝之苗裔。昔在中葉，作牧周、殷。爰及漢、魏司徒、司空。不因舉燭，便自高明；無假置水，故已清潔。遠祖和，吏部尚書、並州刺史。祖具，中堅將軍、新平太守。父，湯寇將軍、蒲阪令。所謂華蓋相暉，容光照世。君稟陰陽之純精，含五行之秀氣。雅性高奇，識量沖遠。解褐中書侍郎，除南陽太守。嚴威既被，其猶草上加風，民之悅化，若魚之樂水。方欲羽翼天朝，抓牙帝室。何圖幽靈無簡，殲此名哲。春秋卅有二，太和十七年，薨于蒲阪城建中鄉孝義裡。妻，河北陳進壽女。壽為巨祿太守。便是瑰寶相映，瓊玉參差。俱以普泰元年，歲次辛亥，十月丁酉，朔一日丁酉，葬于蒲阪城東原之上。君臨終清悟，神捎端明，動言成軌，泯然去世。于時兆人同悲，遐方淒泣。故刊石傳光以作誦曰：郁矣蘭胄，茂乎芳幹。葉映霄衢，根通海翰。傑氣貫岳，榮光接漢。德與風翔，澤叢雨散。運謝星馳，時流迅速。既凋桐枝複催良木。三河奄曜，川塸喪燭。痛感毛群，悲傷羽族。扃堂無曉，墳宇唯昏。鹹韜松戶，共寢泉門。追風永邁，式銘幽傳。