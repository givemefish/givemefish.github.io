---
title: '褚遂良-伊闕佛龕碑'
tags: ['褚遂良', '碑刻', '楷書']
order: 8
---
# 褚遂良-伊闕佛龕碑

## 特色
* 褚遂良早年作品，還未有後期的飄逸風格，融合歐體的險勁和虞體的典雅，再加部分隸書筆意而成。
* 雖名為碑，實則為摩崖石刻，因此字形較一般的碑刻來得大。

## 原文
夫藏室延閣之舊典，蓬萊宛委之遺文，其源始於六經，其流分於百氏，莫不美天地為廣大，嘉富貴為崇高。備物致用，則上聖存其發育；禦氣乘雲，則列仙體其變化，茲乃盡域中之事業，殫方外之天府，逾系表而稱篤論，（闕）帝先而謂窮神。豈非徇淼漫於陷井者，未從海若而泳天池也；矜峻極於塊阜者，未托山只而窺地軸也。烏識夫無邊慧日，垂鴻輝於四衢；無相法寶，蘊善價於三藏。洎乎出（闕）器之外，寂焉超筌蹄之表。三界方於禹跡也。猶大林之匹豪端；四天視於侯服也。若龍宮之方蝸舍。升彼岸而舍六度，則周孔尚溺於沈淪；證常樂而捐一乘，則松喬莫追其軌轍。由是見真如之寂滅，悟俗諦之幻化。八儒三墨之所稱，其人填邱壟矣；柱史園吏之所述，其旨猶糠粃比矣。若夫七覺開緒八正分塗，離生滅而降靈，排色空而現相。惟妙也掩室以標其實，惟神也降魔以顯其權。故登十號而禦六天，絕智於無形之地；遺三明而冥五道，應物於有為之域。是以慈悲所衣，跨恒沙而同跬步；業緣既啟，積僧祗而比崇朝，故能使百億日月，蕩無明於大夜，三千世界，齊法於下土。然則功成道樹，非煉金之初；跡滅堅林，豈斷籌之末？功既成，俟奧典而垂範；跡既滅，假靈儀而圖妙。是以載雕金玉。闡其化於迦維；載飾丹青，發其善於震旦。繩繩乎方便之力至矣！巍巍乎饒益之義大矣！文德皇后道高軒曜，德配坤儀，淑聖表於無疆，柔明極於光大。沙麓蕃祉，塗山發祥。來翼家邦，嗣徽而贊王業；聿修陰教，正位而葉帝圖。求賢顯重輪之明，逮下彰厚載之德。忠謀著於房闥，孝敬申於宗祀。至誠所感，清フ魄於上，至柔所被，蕩震騰於下。心系憂勤，行歸儉約。胎教克明，本枝冠於三代；閫政攸敘，宮掖光於二南。陋錦繪之華，身安大帛；賤珠玉之寶，志絕名璫。九族所以增睦，萬邦所以至道。宏覽圖籍，雅好藝文，酌黃老之清靜，窮詩書之溥博。立德之茂，合大兩儀，立言之美，齊明五緯。加以宿殖遠因，早成妙果。降神渭（闕一字），明四諦以契無生，應績昭陽，馳三車以濟有結。故綿區表刹，布金猶須達之園；排空散花，踴現同多寶之塔。諒以高祖四禪，俯輕末利；深入八藏，顧蔑勝。豈止降揚蕤，軼有媯之二女；載祀勝實，越高辛之四妃而山已哉！左武侯大將軍相州都督雍州牧魏王，體明德以居宗，膺茂親而作屏，發揮才藝兼苞禮樂。朝讀百篇，總九流於學海；日ゼ三賦，備萬物於詞林。臨魯衛以驂鑣，馭梁楚使扶轂。長人稱善，應乎千里之外，通神曰孝，橫乎四海之濱。結巨痛於風枝，纏深哀於霜露。陽陵永翳，懷鏡奩而不追；宮如在，蹈階除而增慕。思欲弭節鷲岳，申陟屺之悲，鼓龍池，寄寒泉之思。方願舍白亭而遐舉，瑩明珠於兜率；度黃陵而撫運，蔭寶樹於安養。博求報恩之律，曆選集靈之域。以為百王建國，圖大必揆於中州；千尊托生，成道不踐於邊地。惟地三州，實總六合。王城設險，曲阜營定鼎之基；伊闕帶，文命辟襄陵之（闕一字）穹隆極天，崢嶸無景，幽林招隱，洞穴藏金。生翠穀，橫石室而成蓋，霞舒丹，臨松門而建標。基拒於嵩山，依希雪嶺，清流注於德水，丙佛連河。斯固真俗之名區，人之絕境也。王乃罄心而宏喜舍，開藏而散龜貝。楚般竭其思，宋墨騁其奇。疏絕壁於玉繩之表，而靈龕星列；雕（闕一字）石於金波之外，而尊容月舉。或仍舊而增嚴，或維新而極妙。白豪流照，掩蓮花之質；紺揚暉，分檀林之侶。是故近瞻寶相，儼若全身，遠（闕一字）神光，湛如留影。嗤鏤玉之為劣，鄙刻檀之未工。杲杲焉逾日輪之麗長漢，峨峨焉邁金山之映巨壑。耆在目，那竭可想。寶花降祥，蔽五雲之色；天樂振響，奪萬籟之音。是以睹法身之妙，而八難自殄；聞大覺之風，而六天可陟。非正真者，其孰能與於此也？善建佛事，以報鞠養之慈；廣修福田，以資菩提之業。非純孝者，其孰能與於此也？昔簡狄生商，既輪回於名相；公旦胙魯，亦流遁於國城。猶且雅頌美其功，同和於天地；管弦詠其德，（闕二字）於鬼神。況乎慧燈普照，甘露遍灑，任姒尊名，具之以妙覺，間平茂實，成之以種智。是用勒紺碣於不朽，譬彼法幢，陳贊述於無窮，同（闕二字）偈。俾夫衣銷劫石，與金剛而比堅，芥納須彌，隨鐵圍而齊固。感（闕二字）詞，乃作頌曰： 

十號開緒，二諦分源。有為非貴，無相稱尊。光宅沙界，（闕一字）居給園。仁舟戡溺，智炬排昏。緣發現跡，化終還淨。色身掩，靈照遠鏡。布金降真，攻玉圖聖。五道有截，三（闕一字）無競。帝唐（闕一字）紀，太姒定祥。功濟赤縣，德穆紫房。十品散馥，三慧騰光。廣辟香地，載紐元綱。卓爾英王，至哉茂則。丹青神甸，鹽梅王國。擲地（闕一字）文，橫海邁德。孝思不匱，報恩罔忒。聿修淨業，於茲勝境。梯危紫（闕三字）翠嶺。勒石表相，因山墓（闕一字）希聖雖遙，求心寧永。豪光（闕6字）疑只樹樓似增城。飛泉灑漢，危石臨星。岩垂日近，松（闕十三字）來游（闕四字）垂丕川（闕十三字）純孝克宣，勝業載圓，邪山滅地，顧（闕十二字）皇祚於下（闕） 

