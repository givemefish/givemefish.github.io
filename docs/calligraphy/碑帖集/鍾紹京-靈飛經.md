---
title: '鍾紹京-靈飛經'
tags: ['鍾紹京', '墨跡', '楷書']
order: 8
---
# 鍾紹京-靈飛經

## 特色
* 用筆嚴謹靈活，筆意骨力挺拔，簡練不做作，有晉人筆意。
* 露鋒起筆，收筆含蓄豐腴。
* 不少字的橫畫較長，而豎畫又顯得較短，因此字形稍扁，結構規整中帶嫵媚，張弛有致。

## 原文
行此道，忌淹汙、經死喪之家，不得與人同床寢，衣服不假人，禁食五辛及一切肉。又對近婦人尤禁之甚，令人神喪魂亡，生邪失性，災及三世，死為下鬼，常當燒香於寢床之首也。

上清瓊宮玉符，乃是太極上宮四真人，所受於太上之道，當須精誠潔心，澡除五累，遺穢汙之塵濁，杜淫欲之失正，目存六精，凝思玉真，香煙散寶，孤身幽房，積毫累著，和魂保中，仿佛五神，游生三宮，豁空境于常輩，守寂默以感通者，六甲之神不逾年而降已也。子能精修此道，必破券登仙矣。信而奉者為靈人，不信者將身沒九泉矣。

上清六甲虛映之道，當得至精至真之人，乃得行之，行之既速，致通降而靈氣易發。久勤修之，坐在立亡，長生久視，變化萬端，行廚卒致也。

九疑真人韓偉遠，昔受此方于中嶽宋德玄。德玄者，周宣王時人，服此靈飛六甲得道，能一日行三千里，數變形為鳥獸，得真靈之道。今在嵩高，偉遠久隨之，乃得受法，行之道成，今處九疑山，其女子有郭芍藥、趙愛兒、王魯連等，並受此法而得道者，複數十人，或游玄洲，或處東華，方諸台今見在也。南嶽魏夫人言此雲：“郭芍藥者，漢度遼將軍陽平郭騫女也，少好道，精誠真人因授其六甲。趙愛兒者，幽州刺史劉虞別駕漁陽趙該婦也，好道得屍解，後又受此符。王魯連者，魏明帝城門校尉范陵王伯綱女也，亦學道，一旦忽委壻。李子期，入陸渾山中，真人又授此法。子期者，司州魏人，清河王傳者也，其常言此婦狂走雲，一旦失所在。

上清六甲靈飛隱遁，服此真符，遊行八方，行此真書，當得其人。按四極明科，傳上清內書者，皆列盟奉，啟誓乃宣之，七百年得付六人，過年限足，不得復出泄也。其受度者，皆對齋七日，香信於有經之師。上金六兩，白素六十尺，金鐶六雙，青絲六兩，五色繒各二十二尺，以代剪髮登壇，歃血破券之誓，以盟奉行靈符，玉名不泄之信。如違盟負誓，七祖父母及己身，俱受風刀之考，詣積夜之河，咼繕街蘊蠲轄頡S薪浿畮煟梅ㄐ牛斀o施寒棲貧下、孤病老耄懦弱之輩，不得獨用。如違科典，三官考察，死為下鬼，切宜敬之慎之。

