---
title: '顏真卿-自書告身帖'
tags: ['顏真卿', '墨跡', '楷書']
order: 8
---
# 顏真卿-自書告身帖
* [字帖連結](https://digitalarchive.npm.gov.tw/Painting/Content?pid=22615&Dept=P)

## 特色
* 顏真卿晚年書風風格。參見[顏勤禮碑](./顏真卿-顏勤禮碑)

## 原文
國儲為天下之本，師導乃元良之教。將以本固，必由教先，非求忠賢，何以審諭？光祿大夫行吏部尚書充禮儀使上柱國魯郡開國公顏真卿，立德踐行, 當四科之首; 懿文碩學，為百氏之宗。忠讜罄於臣節，貞規存乎士範。述職中外，服勞社稷。靜專由其直方，動用謂之懸解。山公啟事，清彼品流；叔孫制禮，光我王度。惟是一有，實貞萬國，力乃稽古，則思其人。況太后崇徽，外家聯屬，況太后崇徽，外家聯屬，俾其調護，以全羽翼，一王之制，諮爾兼之。可令其任太子少師。依前充禮儀使，散官勳封如故。建中元年八月廿五日。奉勑如，右牒到奉行。建中元年八月廿六日。告光祿大夫太子少師充禮儀使上柱國魯郡開國公顏真卿，奉勅如右，符到奉行。建中元年八月二十八日下。