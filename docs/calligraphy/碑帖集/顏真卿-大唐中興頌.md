---
title: '顏真卿-大唐中興頌'
tags: ['顏真卿', '碑刻', '楷書']
order: 8
---
# 顏真卿-大唐中興頌
* [字帖連結](https://openmuseum.tw/muse/digi_object/a826d6c8cb7380573a22fe6ea0645a45)

## 特色
* 顏真卿中年書風風格。逐步擺脫二王書法欹側俊逸的影響，改為中鋒藏鋒圓轉的篆隸筆意。
* 豎畫向外呈圓弧形，橫細豎粗，起收筆類似蠶頭燕尾。
* 結構寬闊平整，氣勢開張。

## 原文
天寶十四載，安祿山陷洛陽。明年，陷長安。天子幸蜀，太子即位於靈武。明年，皇帝移軍鳳翔。其年複兩京，上皇還京師。於戲！前代帝王有盛德大業者，必見於歌頌。若今歌頌大業，刻之金石，非老於文學，其誰宜為？頌曰：

噫嘻前朝，孽臣奸驕，為昏為妖。邊將騁兵，毒亂國經，群生失寧。大駕南巡，百僚竄身，奉賊稱臣。天將昌唐，繄曉我皇，匹馬北方。獨立一呼，千麾萬旟，戎卒前戲。我師其東，儲皇撫戎，蕩攘群凶。複服指期，曾不逾時，有國無之。事有至難，宗廟再安，二聖重歡。地辟天開，蠲除襖災，瑞慶大來。兇徒逆儔，涵濡天休，死生堪羞。功勞位尊，忠烈名存，澤流子孫。盛德之興，山高日昇，萬福是膺。能令大君，聲容沄沄，不在斯文。湘江東西，中直浯溪，石崖天齊。可磨可鐫，刊此頌焉，何千萬年！