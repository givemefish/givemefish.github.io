---
title: '佚名-司馬景和妻墓誌銘'
tags: ['碑刻', '楷書']
order: 6
---
# 佚名-司馬景和妻墓誌銘
* 北魏墓誌銘中的翹楚
* 又名「孟敬訓墓誌銘」

## 特色
* 北魏墓誌銘中的翹楚
* 形方實圓．落筆轉折雖然形狀方峻，但都是以中鋒出筆
* 筆劃多以撇畫為主，肥厚舒長
* 字的中心緊密，字形方長而微向右上欹側

## 原文
魏代楊州長史南梁郡太守宜陽子司馬景和妻墓誌銘

夫人姓孟，字敬訓，清河人也。蓋中散大夫之幼女，陳郡“府君之季妹。夫人資含章之淑氣，稟懷叡之奇風，芬芳”特出，英華秀生，婉問河洲，鼓鐘千里。年十有七而作嬪于司馬氏。自笄發從人，撿無違度，四德孔修，婦宜純備。“奉舅姑以恭孝與名，接娣姒以謙慈作稱。恒寬心靜質，”舉成物軌，謹言慎行，動為人範。斯所謂三宗厲矩，九族“承規者矣。又夫人性寡妒忌，多於容納，敦桃夭之宜上，”篤小星之逮下。故能慶顯螽斯，五男三女，出入閨闈。諷“誦崇禮，義方之誨既形，幽閒之教亦著。然盡力事上，夫”人之勤；夫婦有別，夫人之識；舍惡從善，夫人之志；內宗” 加密，夫人之恤；姻于外親，夫人之仁。夫人有五器，而加”之以躬檢節用。豈悟天道無知，與善徒言，享年不永，凶”圖橫集。春秋卌有二，以延昌二年夏六月甲申朔廿日”癸卯遘疾奄忽，薨于壽春。嗚呼哀哉。粵三年正月庚戌”朔十二日辛酉歸葬於鄉墳河內溫縣溫城之西。實以營原興壟，竁野成丘，故式述清高，而為頌雲：“穆穆夫人，乘和誕生，蘭聚蕙糅，玉潤金聲。令問在室，徽”音事庭，方孚洪烈，范古流名。如何不淑，早世徂傾，思聞後葉，刊石題誠。