---
title: '褚遂良-孟法師碑'
tags: ['褚遂良', '碑刻', '楷書']
order: 8
---
# 褚遂良-孟法師碑

## 特色
* 褚遂良早年作品，還未有後期的飄逸風格，融合歐體的險勁和虞體的典雅，再加部分隸書筆意而成。
* 起筆輕重虛實各有不同，富有變化，結構疏密相間，章法縝密。

## 原文
孟法師碑銘

觀夫太陽始旦，指崦嵫其若馳；巨川分流，趨渤澥而不息。是以至人無已，先天地（而）禦六氣，列仙神化，隘宇宙而遺萬物。與（夫）齊魯縉紳，束名教于俄景；漢魏豪傑，殉榮利於窮途。何異乎蜉（蝣）生於崇朝，爭長於龜鶴；秋毫出於未兆，計大於昆閬者哉。若乃岱山龍駕，傳神丹之秘決；秦都鳳祠，流洞簫之妙響。用能延頹年于昧穀，振朽骨於玄廬。白玉之簡，祈西王而可值；青雲之衣，師東陵而易襲。豈非度世之寶術，登遐之妙道焉？

法師俗姓孟氏，諱靜素，江夏安陸人也。其先徙裡成仁，繼跡於孔墨；冬筍表德，齊聲于曾閔。是以貽則當世，錫類後昆。軒冕之盛，既富於天爵；賢明之質，獨表於仙才。固以軼仲弓之奕（葉，邁陽元之餘慶者矣。……豈惟揚號異才，馳聲益部，曹稱孝行，播美上）虞而已哉？幼而慕道，超然拔俗。志在芝桂，譬芻豢於糠秕；心系煙霞，方綺羅於桎梏。既而初笄雲畢。迨吉有典，懿戚托繼世之援，慈親割相離之情，千金甫陳，百兩將戒。法師淩霜之操必守節于玄冬；匪石之誠，誓捐生於白刃。素概難奪，嘉禮遽寢，乃脫屣通德之門，絕景集靈之館。虔修經戒，長甘蔬菲，漱元氣於停午，思輕舉於中夜。若夫金簡玉字之餘論，玄牝道摳之妙旨，三皇內文，九鼎丹法，莫不究其條貫，猶登山而小魯，踐其戶庭。若披雲而見日，允所謂天挺才明，人宗摸楷者巳。

隨高祖文皇帝聞風而悅，征赴京師。亦既來儀，居於至德之觀，公卿虛已，士女翹心。於是高視神州，廣開眾妙，懸明鏡於講肆，陳鴻鐘於靈壇。著錄之侶，升堂者比跡；問道之客，及門者成群。雖列星（之）仰天津，眾山之宗地軸，未足以喻也。

我高祖以大聖締基，功逾覆載，皇上以欽明纂曆，道冠犧農，崇三清以緯民，懷九仙而濟俗，天地交泰，中外和平。法師維持科戒，弘宣經典，時曆夷險，懷趙璧而無玷；年殊盛衰，鼓吳濤而不竭。跡均有待，心葉無為。循大小於天倪，既齊椿菌；忘壽夭于物化，甯辨彭殤？而靈氣有感，仙骨夙著。金液方授，駕白龍而不反；玉棺遽掩，望青鳥之來翔。以貞觀十二年七月十二日，遺形而化，春秋九十有七。顏色如生，舉體柔弱，斯蓋仙經所謂屍解者也。冕旒惜道門之梁壞，縉紳悼人師之雲亡。固以恩侔撤樂，悲逾輟相。有敕賜以賻（禮，資給葬事，並加隆焉。……其詞曰：西秦簫響，東陵聖）跡。霞舉玉京，雲開金液。飛廉先路，句芒奉璧。形表丹青，聲流金石。玄風誰纂？允屬賢明。翟衣絕志，鶴禦依情。棲心大道，投跡長生。三山可陟，九轉方成。靈化人間，高。

