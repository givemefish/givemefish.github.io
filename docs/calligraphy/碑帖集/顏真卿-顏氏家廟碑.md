---
title: '顏真卿-顏氏家廟碑'
tags: ['顏真卿', '碑刻', '楷書']
order: 8
---
# 顏真卿-顏氏家廟碑
* [字帖連結](https://digitalarchive.npm.gov.tw/Painting/Content?pid=29634&Dept=P)

## 特色
* 顏真卿晚年書風風格。參見[顏勤禮碑](./顏真卿-顏勤禮碑)

## 原文
唐故通議大夫行薛王友柱國贈秘書少監國子祭酒太子少保顏君廟碑銘並序
第七子光祿大夫行吏部尚書充禮儀使上柱國魯郡開國公真卿撰並書
集賢學士李陽冰篆額

昔孔悝有彝鼎之銘，陸機有祠堂之頌，皆所以發揮祖德，敷演家聲。故君子之觀其銘也，既美其所稱，又美其所為。無而稱之，是誣也；有而不述，豈仁乎？論而撰之，敢不祗懼！

君諱惟貞，字叔堅。其先出於顓頊之孫祝融，融孫安為曹姓。其裔邾武公，名夷甫，字顏。子友，別封郳，為小邾子，遂以顏為氏，多仕魯為卿大夫。孔門達者七 十二人，顏氏有八。戰國有率、燭，秦有芝、貞，漢有異肆、安樂。其後喪亂，譜牒淪亡。魏有斐、盛，盛字叔台，青、徐二州刺史、關內侯，始自魯居於琅琊臨沂 孝悌裡。生廣陵太守、給事中、葛繹貞子諱欽，字公若，精韓詩、禮、易、尚書，學者宗之。生汝陰太守、護軍、襲葛繹子諱默，字靜伯。

生晉侍中、右光祿大夫、西平靖侯諱含，字弘都。隨元帝過江，已下七葉，葬在上元幕府山西。生侍中、光祿勳、西平定侯諱髦，字君道，事具孝行傳。生州 西曹騎都尉、西平侯諱綝，字文和。生宣城太守、禦史中丞諱靖之，字茂宗。生巴陵太守、度支校尉諱騰之，字弘道，善草隸書，有風格。梁武帝草書評雲： “顏騰之、賀道力並便尺牘，少行於代。”生輔國江夏王參軍諱炳之，字叔豹，以能書稱。生齊持書禦史兼中丞諱見遠，字見遠。和帝被弑，一慟而絕，梁武深恨 之，事見梁、周、北齊書。生梁鎮西記室參軍諱協，字子和，感家門事，義不求聞達，元帝著懷舊詩以傷之。撰晉仙傳五篇、日月災異圖 兩卷，文集二十卷，見梁書。

生北齊給事、黃門侍郎、待詔文林館、平原太守、隋東宮學士諱之推，字介，著家訓二十篇、冤魂志三卷、證俗字音五卷，文集三十卷，事具本傳。 黃門兄之儀，周禦正、禦史、中大夫、麟趾學士。隋文輔政，不署矯詔，索璽又拒之，出為集州刺史、新野公。後朝朔望，引之禦榻曰：“見危授命，臨大節而不可 奪，古人所重，何以加卿？”事具周書。弟之善，隋葉令，子孫見於後。
黃門生皇秦王記室諱思魯，湣楚、游秦小。記室字孔歸，君之曾祖也。隋司經校書、東宮學士，率子弟奉迎義旗於長春宮，招瓜州，拜儀同。博學善屬文，自為父 集序。國史稱溫大雅在隋，與思魯同事東宮，彥博與湣楚同直內史省，彥將與游秦同典校秘閣。二家兄弟，各為一時人物之選。少時學業，顏氏為優，其後職位，溫 氏為盛。溫氏譜亦載焉。

生勤禮，字敬，君之祖也。幼而朗悟，識量弘遠，工於篆籀，尤精詁訓。解褐校書郎，與兩兄師古、相時同時為弘文崇賢學士，弟育德又於司經校定經史，當代榮 之。太宗嘗令師古贊崇賢學士，以兄弟，特命蕭鈞贊之曰：“依仁服義，懷文守一。履道自居，下帷終日。業彰素裡，行成蘭室。鶴鑰馳稱，龍樓委質。”著作郎、 修國史、夔府長史，贈虢州刺史。生昭甫（本名顯甫）、敬仲、殆庶、無恤、少連、務滋、辟強。


昭甫字周卿，君之父也。幼而穎悟，尤明詁訓，工篆籀草隸書，與內弟殷仲容齊名，而勁利過之，特為伯父師古所賞重，每有注述，必令參定。嘗得古鼎二十餘 字，舉朝莫識，盡能讀之。高宗侍讀、曹王屬，贈華州刺史，真卿表謝。肅宗批答：“卿之乃祖，當為碩儒，既高倚相之能，遂有臧孫之後。不墜其業，在卿之 門。”生我伯父諱元孫臮君。伯父聰穎絕倫，尤工文翰。舉進士，考功郎劉奇特摽牓之，由是名動海內。累遷太子舍人。玄宗監國，專掌令畫。嘗和游苑詩，批雲：孔門稱哲，宋室聞賢。翰墨雲捷，莫之與先。曆滁、沂、濠三州刺史，贈秘書監。

君仁孝友悌，少孤，育舅殷仲容氏，蒙教筆法。家貧無紙筆，與兄以黃土掃壁木石畫而習之，故特以草隸擅名。天授元年，糊名考試，判入高等。以親累授衢州參 軍，與盈川令楊炯、信安尉桓彥範相得甚歡。又選授洛州溫縣、永昌二尉，每選皆判入高科。侍郎蘇味道以所試示介眾曰：“選人中乃有如此書判！”嗟歎久之。遂 代兄為長安尉、太子文學，以清白五為訪察使魏奉古等所薦。五邸初開，盛選寮屬，拜薛王友柱國。伯姊御史大夫張知泰妻魯郡夫人，亡將葬，數家占君不宜臨壙，君哭而拒之曰：“豈有亡手足之痛，牽拘忌而忍自絕乎？”弗從。其年秋七月才生明，遘疾而歿，教義者隱而傷焉。與會稽賀知章、陳郡殷踐猷、吳郡陸象先、 上穀寇泚、河南源光裕、博陵崔璩友善，事具陸據所撰神道碑。累贈秘書少監、國子祭酒、太子少保，真卿表謝。肅宗批答雲：“卿之先人，德行優著，學精百 氏，藝絕六書。頻擢甲科，屢升循政，曳裾王府，名右鄒枚。載筆春宮，道高徐阮。既而壽乖華髪，器紆青雲，業載史臣，慶傳令子。追存盛美，褒贈崇班，且旌善 於義方，俾揚名於有後”。

濠州生春卿、杲卿、曜卿、旭卿、茂曾。春卿工詞翰，倜儻有吏才，蘇頲舉茂才，偃師丞。
杲卿文理清峻，所居有聲，太常丞、攝常山太守。祿山反，擒其心手，開土門，拜衛尉卿兼中丞。城陷，杲卿叱詈之，遂被鉤舌支解而終，贈太子太保，諡曰忠 節。真卿表謝，肅宗批答雲：“自羯胡倡狂，入我河縣，所在官吏，多受迫脅。卿兄以人臣大節，獨制橫流，或俘其謀主，或斬其元惡。當以救兵懸絕，身陷賊庭， 旁若無人，歷數其罪。手足寄於鋒刃，忠義形於顏色。古所未有，朕甚嘉之”。

曜卿工詩書草隸，十五以文學直崇文館，淄川司馬。旭卿善草書，允山令。茂曾好屬文詁訓，仁厚絕眾，犍為司馬。

君生闕疑、允南、喬卿、真長、幼輿、真卿、允臧。闕疑仁孝有吏能，精詩傳，善剖判，杭州參軍。允南仁孝有清識，工詩，人多誦其句佳，善草隸，與春 卿、杲卿、曜卿同日於銓庭，為侍郎席建侯所賞，達奚珣薦為左補闕。真卿時為殿中，正至三拱法座蹈舞，而衣袂相接者三。故允南賦詩雲：“誰言百人會，兄弟也 霑陪”。曆殿中、膳部、司封郎中、司業、金鄉男。喬卿仁和有吏幹，富平尉。真長清直早亡。幼輿方雅有醞藉，通班漢，左清道兵曹。真卿早孤，蒙伯父臮允 南親自教誨。舉進士，曆校書；制舉，醴泉尉；陟清白，長安尉。三院禦史，四為大夫，六為尚書，再為採訪節度，充禮儀使光祿大夫，魯郡公。允臧敦實孝悌，有 吏能，制舉延昌令，監察、充朔方衣資使、殿中，三為侍御史，中允、江陵少尹、荊南行軍。

濠州及君孫：泉明，佐父開土門，彭州司馬。威明，邛州司馬。季明、子幹、沛、詡、頗、誕，及外孫博野尉沈盈、盧逖，並為逆胡所害，各蒙贈五品京官。濬好 屬文。翹華、正（嶽＋頁）。慈明，都水使者。熲好五言，校書。頲仁孝方正，明經，大理司直，嶺南營田判官，執喪九日不食。頡，河陽尉。顗，鳳翔參軍。頍， 工小楷，洗馬。頏，恭仁，奉禮郎。並早亡逝。紘，方義主簿。臮覯，並沒蠻。襲明、微明、德明，未仕。通明，獲嘉尉。將明，昌明尉。克明，崇文，明經，衛密 摽牓之。翽，有德行文詞，華原主簿。准，溧水尉。覿，頗工文，襄陽尉。覲，有文行，弘文，進士。顥，仁友清白，常賞其，封金鄉男。穎，清介勤學，侍郎蔣冽 賞其判，京兆兵曹，襲金鄉男。頔，仁純，常熟主簿、任城男。頎，浚儀尉。頌，清源尉。頂，幹辦，揚府法曹。願，長厚清白，朝邑尉。頵，左率倉曹。碩，秘書 正字。頮，有吏幹，歙州錄事參軍、曲阜男，(弁＋頁)，好為詩，富陽尉。顒，好為文，常州參軍。並粗有所立。君之諸祖父群從、揚庭、賾，並侍讀。強學、益 期，並學士。中和、至誠、敬仲、大智、溫之、(澂)之、澹之、瑨挺、援、撰、溫、泳、陵，並明經。康成、強學、希莊、日損、隱朝、鄰幾、知微、舒、說、 順、勝、式宣、韶，並進士、制舉。有意、中和、趨庭、希莊，至刺史。利仁，明天文。欣期、元淑、景靈，並校書。光庭，注後漢書。嘉賓千里，昇庠，匡 朝、怡、滔、渾、允濟、搢、逸、覿、不器、防，有文詞。博古、少連、恭敏、惇學行。敬仲、溫之，以孝聞。潤，有風義。晃、鏻、邈、迢，以清白稱。其餘鹹著 官族，不獲悉數。

洪惟累祖之耿光丕業，有若子臮弘都之德行，巴陵記室之書翰，特進黃門之文章，秘監華州之學識。肇自魯國，格於聖代，紛綸盛美，遂舉集於君。君能述遵前 人，不敢失墜其志事，以忝聿修，宜其克饗尊榮，為清廟不祧之主。真卿幸承遺訓，叨受國恩，既荷無疆之休，敢揚不朽之烈。

銘曰：

系我宗，邾顏公。子封郳，魯附庸。亞孔聖，浴沂風。刺青徐，給事中。
護營柳，渡江楓。侍兄疾，感(蟲＋也)童。鄰火斷，珥貂重。施七葉，傳孝恭。
武騎都，尉司從。便尺牘，繼魚蟲。慟君難，僨而終。諮記室，遊湘東。
嗟禦正，凜移忠。臮黃門，擅文雄。三韶長，事東宮。四穆叔，史牢籠。
(裒)華州，詁訓通。小秘監，盛名鴻。維少保，文翰工。蒞畿赤，五（裒）崇。
登望苑，友桂叢。三超贈，保儲宮。流光盛，廟貌融。永不祧，垂無窮。

建中元年歲次庚申秋七月癸亥朔，鐫畢。八月已未，真卿蒙恩遷太子少師。冬十月壬子，男頵封沂水縣男，碩新泰縣男，姪男頂氶縣男，頌費縣男，頎鄒縣男。微軀官階勳爵並至二品，子侄八人受封。無功無能，叨竊至此，子孫敬之哉！  
