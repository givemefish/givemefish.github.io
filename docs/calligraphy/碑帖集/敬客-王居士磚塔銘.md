---
title: '敬客-王居士磚塔銘'
tags: ['敬客', '碑刻', '楷書']
order: 8
---
# 敬客-王居士磚塔銘
* [字帖連結][(https://openmuseum.tw/muse/digi_object/6150567c018b1e7228041927faf9baa6](https://www.dpm.org.cn/collection/impres/234136))

## 特色
* 銘石出土時已斷裂為三塊，後續又有破損，因此碑文殘缺不全。目前最好的在逩寧省博物館。
* 風格為標準的褚體，同時兼有歐書的清俊和虞書的靜穆，融治眾長。

## 原文
居士諱公字孝寬，太原晉陽人也。英宗穎邁，遠胄隆周，茂緒遐昌，鬱冠後魏。樂府歌其載德，天下挹其家聲。具詳圖牒，豈煩覼縷？居士早標先覺，本遺名利，遍覽典墳，備窮義窟，觀老莊如糟粕，視孔墨猶灰塵。得給園之說，罄求彼岸之路。勵精七覺，仰十地而克勤；旰食一麻，欣六年之憔悴。方期拔除煩惱，永離蓋纏，何悟積善始基，處悲生滅？以顯慶元年十一月廿九日，寢疾終於京第，春秋七十有三。即以三年十月十二日收骸，起靈塔於終南山楩梓穀。風吟邃潤，寶鐸和鳴。雲散危峰，金盤吐曜。道長運短，跡往名留。不刊介石，孰播徽猷？籲其嗟焉！乃為銘曰：

懿矣居士，明哉悟真。幽鑒彼岸，妙道問津。苦節無撓，貞心克勤。顧邈三有，超修十輪。俄隨怛化，遽此遷神。巋然靈塔，長欽後人。