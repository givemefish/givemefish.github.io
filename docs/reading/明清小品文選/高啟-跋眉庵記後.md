---
title: '跋眉庵記後'
author: '高啟'
tags: ['小品文']
---

# 跋眉庵記後
作者: [高啟](https://zh.wikipedia.org/zh-tw/%E9%AB%98%E5%95%9F)

## 原文
右嘉陵楊君眉庵記，謂眉無用於人之身，故取以自號。夫女之美者，眾嫉其蛾眉；士之賢者，人慕其眉宇而不及口鼻耳目，則眉豈輕於眾體哉？蓋眾體皆有役，眉安於其上，雖無有為之事，而實瞻望之所趨焉，其有類乎君子者矣。<mark>世方以僕僕[^1]為忠，察察[^2]為智，安重而為國之望者，則以為無用</mark>。楊君亦有感於是歟？讀之為之太息。

## 注釋
[^1]: 僕僕: 繁瑣的樣子
[^2]: 察察: 分析明辨的樣子
