---
title: '跋東坡草書千字文'
author: '祝允明'
tags: ['小品文']
---

# 跋東坡草書千字文
作者: [祝允明](https://zh.wikipedia.org/zh-tw/%E7%A5%9D%E5%85%81%E6%98%8E)

## 原文
北鄙之夫居鄰大閱之場，旬朔見大將軍帥數百士入場校獵。數騎弓發， 馳馬迴旋，幾匝。鼓進而金退，傾刻而止。曰：戰陳如是已甚。則彎桑折柳效之，自以為不大相遠。一旦此將軍統十萬眾出塞，棋行匈奴中，魚麗鶴列，噏[^1]忽開闔，變化若神。戈、矛、弓、矢之具，擊、刺、向、背之法，與向來故步如不相關者。鄙夫見之，然後魄隕魂越，始佑兵法乃如此。今之學坡書者，故未嘗見其篙法，使觀此帖，其隕越失措何可免也！在練川沈文元，因出共閱，輒附此語。何日相與請正於閣老延陵[^2]先生，必有教吾二人者。

## 注釋
[^1]: 噏：收取、收斂。
[^2]: 此指祝允明的老師[吳寬](https://zh.wikipedia.org/zh-tw/%E5%90%B3%E5%AF%AC)
