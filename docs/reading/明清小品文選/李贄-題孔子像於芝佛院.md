---
title: '題孔子像於芝佛院'
author: '李贄'
tags: ['小品文']
---

# 題孔子像於芝佛院
作者: [李贄](https://zh.wikipedia.org/zh-tw/李贄)

## 原文


人皆以孔子為大聖，吾亦以為大聖；皆以老、佛為異端，吾亦以為異端。 人人非真知大聖與異端也，以所聞於父師之教者熟也；父師非真知大聖與異端也， 以所聞於儒先(儒家的先輩)之教者熟也； 儒先亦非真知大聖與異端也，以孔子有是言也。其曰：「聖則吾不能[^1]」，是居謙也。 其曰：「攻乎異端[^2]」， 是必為老與佛也。

儒先臆度而言之，父師沿襲而誦之， 小子蒙聾而聽之。 萬口一詞，不可破也；千年一律，不自知也。不曰「徒誦其言」，而曰「已知其人」；不曰「強不知以為知」， 而曰「知之為知之」。至今日，雖有目(每個人雖然都有眼睛)， 無所用矣。

余何人也，敢謂有目？亦從眾耳。 既從眾而聖之， 亦從眾而事之， 是故吾從眾事孔子於芝佛之院。

## 隨筆
呵佛罵祖見真機，離經叛道守真儒。

## 注釋
[^1] 語出《孟子。公孫丑上》：昔者子貢、問於孔子曰：「夫子聖矣乎？」孔子曰：「聖則吾不能，我學不厭而教不倦也。」子貢曰：『學不厭，智也；教不倦，仁也。仁且智，夫子既聖矣！
[^2] 語出《論語。為政》：子曰：「攻乎異端，斯害也已」，