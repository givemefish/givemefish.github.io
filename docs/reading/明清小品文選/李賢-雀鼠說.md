---
title: '雀鼠說'
author: '李覽'
tags: ['小品文']
---

# 雀鼠說
作者: 李賢

## 原文
天下鳥獸有畏人而不依人以為生者，鴨、鵲、獐、鹿之類是也。有不畏人而依人以為生者，雞、鵝、牛、馬之類是也。惟雀、鼠之為物也不然，畏人而依人。似乎可怪，既而思之，蓋亦出於不得已焉！欲不畏人，則必戕其命[^1]；欲不依人，則無以為生。是以雖依人以竊其食而穴其居，其心之驚恐畏懼，未嘗頃刻忘人之害己也。幸而獲保其身，則其瀕危歷險，其可一二計哉！人推此心，庶知二物之可憐，而不至於甚惡之也。

## 隨筆
推己及人，反映作者的寬厚人格

## 注釋
[^1]: 戕：殺害

