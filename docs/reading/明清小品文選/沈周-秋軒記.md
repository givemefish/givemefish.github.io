---
title: '秋軒記'
author: '沈周'
tags: ['小品文']
---

# 秋軒記
作者: [沈周](https://zh.wikipedia.org/zh-tw/%E6%B2%88%E5%91%A8)

## 原文
軒附全慶堂，為右誃[^1]，雖小，頗幽致。前有方庭，集植芙蓉、黃葵、甘鞠，鮮榮發而涼風至，夕陽滿地，錯采可愛，四時惟秋宜焉。地廴西偏，西實秋位，秋之宜其軒者多矣。休謂秋弗特宜其軒，亦及於軒中之人。軒中之人聽茫茫、視荒荒，多怠而健忘，登非精神氣血之秋與？

## 註釋
[^1]: 誃: 分離。此處指離館。

