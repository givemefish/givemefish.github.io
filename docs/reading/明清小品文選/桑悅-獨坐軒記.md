---
title: '獨坐軒記'
author: '桑悅'
tags: ['小品文']
---
# 獨坐軒記
作者: [桑悅](https://zh.wikipedia.org/zh-tw/%E6%A1%91%E6%82%A6)

## 原文
予為西昌校官，學圃中築一軒，大如鬥，僅容台椅各 一，台僅可置經史數卷，賓至無可升降，弗肅以入，因 名之曰“坐獨”予訓課，暇輒憩息其中，上求堯、舜、禹、湯、 周公、孔子之道，次窺關、閩、濂、洛[^1]數君子之心，又次則 咀嚼《左傳》荀卿、班固、司馬遷、揚雄、劉向、韓、柳、歐、蘇、曾、 王之文，更暇則取秦、漢以下古人行事之跡，少加褒 “貶，以定萬世之是非。悠哉悠哉！”以永終日。軒前有池 半畝，隙地數丈，池種芰荷地，雜植松檜竹柏。予坐是 軒，塵坌不入，胸次日拓，又若左臨太行，右挾東海，而 蔭萬間之廣廈也。且座惟酬酢千古。遇聖人則為弟 子之位，若親聞訓誨；遇賢人則為交遊之位，若親接 膝而語；遇亂臣賊子，則為士師之位，若親降誅罰於 前。坐無常位，接無常人，日覺紛拏糾錯，坐安得獨？雖 然予之所紛拏糾錯者，皆世之寂寞者也，而天壤之 間，坐予坐者寥寥，不謂之獨，亦莫予同。作《獨坐軒記》。

## 隨筆
猶古之孔門原憲，雖然獨坐於狹小的蓬戶之中，匡坐弦歌而不改其樂，與古人神之樂趣，自非多數蠅營狗苟之輩所能想見。

## 注釋
[^1]: 關閩濂洛：分別指關中[張載](https://zh.wikipedia.org/zh-tw/%E5%BC%B5%E8%BC%89_(%E5%8C%97%E5%AE%8B))、閩中[朱熹](https://zh.wikipedia.org/zh-tw/%E6%9C%B1%E7%86%B9)、濂溪[周敦頤](https://zh.wikipedia.org/zh-tw/%E5%91%A8%E6%95%A6%E9%A2%90)、洛陽[程頤](https://zh.wikipedia.org/zh-tw/%E7%A8%8B%E9%A2%90)和[程顥](https://zh.wikipedia.org/zh-tw/%E7%A8%8B%E9%A1%A5)兄弟。